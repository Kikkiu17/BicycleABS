# Il progetto
Alla base del progetto c'è un **STM32F103C6T6**, microcontrollore con 32 kb di memoria flash e 10 kb di RAM. Questo si interfaccia con: due **encoder magnetici**, uno per la misura della velocità della ruota posteriore e l'altro per la misura dell'angolo della maniglia del freno; uno **schermo OLED** e un **servo** collegato alle pastiglie del freno. In base all'angolo della maniglia del freno, il servo applica più o meno pressione alle pastiglie del freno, rallentando quindi la ruota e la bici. Quando la ruota si blocca, ad esempio se si frena tanto sullo sterrato, il microcontrollore rileva questa condizione e rilascia le pastiglie, in modo da sbloccare la ruota. Poi, riapplica pressione in modo da ricominciare a frenare e nel caso il ciclo continua.

Lo schermo OLED posto sul lato destro manubrio permette di vedere la velocità attuale della bici, i chilometri percorsi, il livello della batteria, lo stato delle luci (spente/accese/lampeggianti) e se l'ABS si è attivato. Sul lato sinistro del manubrio invece è posto un pulsante che può essere usato per diverse cose. Se si fa una pressione breve si cambia la modalità delle luci (spente/accese/lampeggianti) in maniera ciclica. Se si fa una pressione lunga si entra nel menù, dal quale si possono modificare varie impostazioni (come l'angolo del servo, che quindi corrisponde alla pressione massima del freno, oppure la luminosità dello schermo), visualizzare diversi parametri di debug (come variabili interne dei TIMER del microcontrollore) e non (come la tensione della batteria).
# Costruzione
## Primo prototipo
scrivi della scheda millefori